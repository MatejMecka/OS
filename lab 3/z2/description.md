##### **Заспаниот бербер** *Problem 2 (0 / 0)*   
Потребно е да го синхронизирате сценариото на работа на една берберница. Берберницата има само еден бербер кој спие се додека не се насоберат 5 клиенти. Кога ќе се насоберат 5 клиенти, петтиот го буди берберот и тој започнува да ги потстрижува. Штом берберот ќе ги потстриже сите клиенти што чекаат, тој повторно заспива.

Кога берберот е буден, тој најпрво повикува еден клиент да влезе во берберницата. Кога клиентот ќе биде присутен, започнува процесот на потстрижување. Откако клиентот е потстрижен, тој плаќа и ја напушта берберницата, по што може да влезе нареден клиент. Доколку нема нареден клиент, берберот заспива. Доколку берберот спие, клиентите треба да чекаат додека не се соберат 5 од нив, и петтиот треба да го разбуди берберот.

Во почетниот код кој е даден, дефинирани се класите `Barber` и `Customer`, кои ги симболизираат берберот и клиентите. Има само една инстанца од класата `Barber` кај која методот `execute()` се повикува онолку пати колку што има клиенти и повеќе инстанци од класата `Customer` во кои методот `execute()` се повикува само еднаш.

Вашата задача е да ги имплементирате методите `execute()` од класата `Barber` и `Customer` според претходно опшаното сценарио.

Во имплементацијата, можете да ги користите следните методи од веќе дефинираната променлива `state`:

+ `state.customerArrived()`
  + Го симболизира пристигнувањето на клиент пред берберницата. Се повикува од клиентот, по неговото пристигнување.
+ `state.barberWakeUp()`
  + Го симболизира будењето на берберот. Се повикува од берберот кога тој се буди.
Доколку берберот е веќе рабуден, повикот ќе фрли исклучок.
+ `state.barberCallCustomer()`
  + Го симболизира повикувањето на клиентот од страна на берберот. Се повикува кај берберот.
Доколку нема пристигнато клиент, овој повик ќе фрли исклучок.
+ `state.customerEntry()`
  + Го симболизира влегувањето на клиентот во берберницата. Се повикува кај клиентот.
Доколку нема пристигнато клиент, или нема повик од берберот, овој повик ќе фрли исклучок.
+ `state.cutHair()`
  + Го симболизира потстрижувањето на клиентот од страна на берберот. Се повикува кај берберот.
Доколку нема присутен клиент во берберницата, овој повик ќе фрли исклучок.
+ `state.customerPay()`
  + Го симболизира плаќањето на клиентот и напуштањето на берберницата. Се повикува кај клиентот.
+ `state.barberGoToSleep()`
  + Го симболизира заспивањето на берберот, кога нема присутни клиенти. Се повикува кај берберот.
Доколку берберот веќе спие или ако има клиенти што чекаат, овој повик ќе фрли исклучок.
Претходно назначените методи служат за проверка на точноста на сценариото и не смеат да бидат променети и мораат да бидат повикани.

Вашата задача е да ги имплементирате методите `Barber.execute()` и `Customer.execute()` и `init()`. При имплементацијата, **не смеете** да додадете **try-catch блок** во нив. Потребните семафори, глобални променливи и променливи за состојбите на берберо ти клиентот треба да ги дефинирате самите.

Доколку имате грешка, ќе ја добиете пораката:

> Procesot ne e sinhroniziran spored uslovite na zadacata   

По што ќе ви се прикаже логот на повикување на акциите и настанатите грешки. Овој лог треба да ви послужи за увидување на тоа каде имате грешка во извршувањето на вашата задача.

**Напомена:** Поради конкурентниот пристап за логирањето, можно е некои од пораките да не се на позицијата каде што треба да се. Токму затоа, овие пораки користете ги само како информација, но не се ослонувајте на нив.