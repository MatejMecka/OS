##### Племенска вечера Problem 3 (0 / 1)
Едно племе јаде заеднична вечера од голем котел во кој има ограничен број порции. Секој член од племето сам се послужува, доколку има храна во казанот. Доколку казанот е празен, се повикува готвачот за да зготви нов казан со храна. Притоа, само еден член може да прави провекра на тоа дали има храна во казанот во одреден момент и околу казанот има место за максимум тројца, што значи дека максимум тројца истовремено може да земаат храна, но бројот на членови кои јадат паралелно не е ограничен.

**Казанот е иницијално празен.**

Вашата задача е да го синхронизирате претходното сценарио.

Во почетниот код кој е даден, дефинирана е класата `TribeMember`, која го симболизира однесувањето на членовите на племето. Има повеќе инстанци од класата `TribeMember` кај кои методот `execute()` се повикува повеќе пати.

Во имплементацијата, можете да ги користите следните методи од веќе дефинираната променлива `state`:

+ `state.isPotEmpty()`
  + Служи за проверка дали има храна во казанот. Овој метод манипулира со глобални променливи и треба да е во критичен регион.
Доколку повеќе членови паралелно проверуваат, повикот ќе фрли исклучок.
+ `state.fillPlate()`
  + Го симболизира земањето на храна од казанот.
Доколку казанот е празен или повеќе од тројца паралелно земаат храна од казанот, повикот ќе фрли исклучок.
+ `state.eat()`
  + Го симболизира конзумирањето на храната од страна на членовите на племето.
+ `state.cook()`
  + Го симболизира готвењето на храна во казанот од страна на готвачот.
Доколку казанот не е празен, овој повик ќе фрли исклучок.
Претходно назначените методи служат за проверка на точноста на сценариото и не смеат да бидат променети и мораат да бидат повикани.

Вашата задача е да ги имплементирате методите `TribeMember.execute()` и `init()`. При имплементацијата, **не смеете** да додадете **try-catch** блок во нив. Потребните семафори, глобални променливи и променливи за состојбите на берберо ти клиентот треба да ги дефинирате самите.

Доколку имате грешка, ќе ја добиете пораката:

> Procesot ne e sinhroniziran spored uslovite na zadacata  

По што ќе ви се прикаже логот на повикување на акциите и настанатите грешки. Овој лог треба да ви послужи за увидување на тоа каде имате грешка во извршувањето на вашата задача.

**Напомена:** Поради конкурентниот пристап за логирањето, можно е некои од пораките да не се на позицијата каде што треба да се. Токму затоа, овие пораки користете ги само како информација, но не се ослонувајте на нив.